# Achtergrondinformatie
OGC API's stellen geodata beschikbaar. Wat is geodata, ook wel **ruimtelijke informatie**, eigenlijk? Deze leermodule gaat over de OGC API's van PDOK; **wat doet PDOK eigenlijk?** En **wat zijn OGC API's** eigenlijk precies? En waarom is het **belangrijk om data op een gestandaardiseerde en generieke manier te ontsluiten?** Dat behandelen we allemaal in dit onderdeel.  

## Leerdoelen

- Je leert wat de meerwaarde van geo-informatie is 
- Je leert wat de meerwaarde is van data ontsluiten met gestandaardiseerde API's 
- Je leert voorbeelden kennen van toepassingen met geo-informatie

## Wat is ruimtelijke informatie ?

Wat is ruimtelijke informatie, ook wel geo-informatie genoemd, en wat kun je ermee? Geodata is overal om ons heen. Vaak hoor je dat 80% van alle data over een plek op aarde gaat. 

TO DO Voorbeelden / use cases die de meerwaarde van geodata aantonen. Verschillende vormen van ruimtelijke informatie / geodata 

## Wat doet het Kadaster / PDOK? 

PDOK is een dataplatform waar gebruikers geodata kunnen vinden en overheidsorganisaties hun geodata kunnen publiceren. PDOK verbindt vraag en aanbod met elkaar. Bij PDOK vind je open datasets van de overheid met actuele geo-informatie. De datasets gaan over allerlei verschillende thema’s, zoals de bodem, mobiliteit en grenzen. En zijn afkomstig van allerlei verschillende overheidsorganisaties, zoals het CBS, ministeries, Rijkswaterstaat en het Kadaster.  

PDOK is in 2013 ontstaan en is een dienst van het Kadaster. Het Kadaster is de Nederlandse overheidsorganisatie die vastlegt wie welke rechten heeft op al het vastgoed in Nederland. En het Kadaster zorgt dat burgers, bedrijven en overheden gebruik kunnen maken van betrouwbare en actuele geo-informatie.  

## Wat zijn OGC API’s? 

- **Bekijk eerst dit filmpje: <https://www.youtube.com/watch?v=hNmZJ1itqfM>**

Een OGC API is een gestandaardiseerde interface waarmee gebruikers en systemen geodata kunnen bevragen en bekijken via het internet. Een API, een Application Programming Interface, kan door mensen gebruikt worden om data op te vragen. Maar nog vaker worden API’s gebruikt door systemen (machines) om met elkaar te praten. Ontwikkelaars kunnen op die manier op een eenvoudige manier data van andere bronnen in hun eigen software integreren. Een API is dus een stopcontact voor data. Je hebt, in tegenstelling tot vroeger, geen specifieke kennis over geodata meer nodig om dit te kunnen.  

Een OGC API volgt de OGC API standaard. De standaard schrijft precies voor hoe de interface opgebouwd moet zijn. De OGC API standaard is een open standaard die zeer breed omarmd wordt. De standaard wordt gemaakt door het Open Geospatial Consortium (OGC). Dat is een wereldwijde organisatie die open standaarden maakt voor het geo-informatiedomein.  

Een OGC API bestaat altijd uit dezelfde onderdelen. En de OGC API kent verschillende vormen om data beschikbaar te stellen. Welke vorm je kiest, is afhankelijk van wat je precies met de geodata wil gaan doen. En voor de organisatie die de data aanbiedt met een OGC API is het afhankelijk van hoe ze de data precies beschikbaar willen stellen. 

Het gebruiken van de standaard zorgt ervoor dat organisaties weten hoe ze een OGC API kunnen bouwen om data beschikbaar te stellen, en dit niet zelf hoeven uit te vinden. 

Developers weten hoe ze applicaties, zoals web viewers, makkelijk kunnen bouwen op een generieke manier. 

En gebruikers weten altijd hoe ze de OGC API kunnen gebruiken en op welke manier ze de data krijgen, zodat ze niet voor verrassingen komen te staan. 

Het gebruiken van een standaard bespaart zo heel veel tijd, geld en frustratie.  

## Belang van standaarden 

TO DO voorbeeld gestandaardiseerd vs. ongestandaardiseerd opnemen? 

Waarom is het belangrijk om geodata op een gestandaardiseerde manier te ontsluiten? Standaarden schrijven voor hoe data uitgewisseld zou moeten worden. Door dit op één en zelfde manier volgens een vast patroon te doen begrijpen systemen en mensen elkaar. Data kan dan snel stromen en er ontstaat geen verwarring.  

De beste standaarden zijn open standaarden. Open standaarden zijn standaarden die door iedereen gebruikt kunnen worden en waar iedereen die wil aan kan bijdragen.  

In Nederland is het vaak verplicht voor overheidsorganisaties om gebruik te maken van open standaarden.  

 

