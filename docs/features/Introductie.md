# Introductie OGC API - Features

In dit onderdeel verkennen we OGC API - Features, bevragen we deze in de commandline en maken we een interactieve kaart. 

OGC API - Features ontsluit featuredata (vectordata) als JSON. Wanneer je geïnteresseerd bent in alle data of juist een deel van de data, en de gebruiker deze op een interactieve manier wilt laten gebruiken, heb je OGC API - Features nodig. Volledigheid van data en filtermogelijkheden staan voorop. 

Eerst leer je met behulp van de API landing page wat de verschillende mogelijkheden zijn en krijg je een voortvertoning van de data. Daarna behandelen we het bevragen van de API met behulp van de command line. En tot slot maak je zelf een web map met de OGC API - Features, waarmee eindgebruikers de geodata interactief kunnen gebruiken. 

## Leerdoelen
Na het afronden van dit onderdeel:

- Weet je uit welke verschillende onderdelen de OGC API (- Features) bestaat en wat die onderdelen doen. 
- Weet je welke onderdelen PDOK heeft geïmplementeerd. 
- Kun je de landing page van de PDOK OGC API's gebruiken:
	- Kun je voorbeelden van data via de landing page bekijken. 
	- 	Kun je de URL's van de OGC API - Features vinden en gebruiken. 
- Kun je met de commandline featuredata opvragen.
- Kun je een API GET request samenstellen met een bbox, pagination, CRS en feature-id.
- Weet je hoe een web map werkt.
- Kun je een OGC API - Features op een web map tonen en de gebruiker hiermee laten interacteren. 

## Je gaat werken met:
- Internetbrowser
- Commandline
    - Curl
- JavaScript
    - MapLibre